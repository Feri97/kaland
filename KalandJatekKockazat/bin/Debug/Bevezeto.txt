Ennek a könyvnek te vagy a hőse. Te vívsz meg a kocka segítségével az óriásokkal és a szörnyekkel, magad döntesz, hogy merre haladj tovább, kivel barátkozz és kivel csatázz. Nem pusztán az író fantáziája irányítja a történetet, hanem a te bátor- ságod, kíváncsiságod, leleményességed, kaland- vágyad és józan eszed is.
Játék és regény egyszerre, amit a kezedben tar- tasz. Kalandos vállalkozás, amelybe bele is lehet bukni, de ha jól döntesz, sikerrel jársz.
Így hát ezt a könyvet ne úgy olvasd, ahogy egyéb- ként olvasni szoktál. Mint látod, itt még az oldalak sincsenek megszámozva a bevezető után, hanem a hosszabb-rövidebb bekezdések viselnek számo- kat egytől négyszázig. Ezek között előre-hátra lapozva haladsz előre a történetben a saját igénye- id szerint. Ha kardot rántasz az ellenségre, más- hová lapozol, mintha elbújnál előle.
Barbár harcosok, varázslók, szörnyetegek, törpék népesítik be ezt a fantasztikus világot. Mi kell ah- hoz, hogy ne bukj el közöttük? Csak az, ami a mindennapi élethez is: ügyesség, jártasság, ötle- tesség; az, hogy felkészülten várd a nehézsége- ket.
És Szerencse, amely nélkül az előző három talán mit sem ér, de ha csak erre számítasz, biztosan cserbenhagy.
Hogy mit jelent az ÜGYESSÉG, ÉLETERŐ és SZERENCSE ebben a könyvben, megtudod a következőkből. Ha netán nem lenne teljesen vilá-
 
gos a dolog, ne törődj vele. Bátran előre! Vágj neki az olvasásnak, menet közben minden a helyére kerül! De ha elfelejtenéd, hogyan kell jól megvívni egy csatát, hogyan menekülhetsz, hogyan gyó- gyíthatod magad a játék szabályai szerint, nyugod- tan visszalapozhatsz.
